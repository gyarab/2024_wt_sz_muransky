# Webové technologie 2024/2025, Muránský Denis

## Hejlsberg Anders
Anders Hejlsberg je dánský softwarový inženýr, který se podílel na návrhu několika programovacích jazyků a vývojových nástrojů. Byl původním autorem Turbo Pascalu a hlavním architektem Delphi. V současné době pracuje pro Microsoft jako hlavní architekt C# a hlavní vývojář na TypeScript.

Začínal svou kariéru vytvořením Turbo Pascalu, což byl revoluční a rychlý kompilátor, který se stal populárním mezi vývojáři. Později pracoval ve firmě Borland, kde se podílel na vývoji vývojového prostředí Delphi, které výrazně usnadnilo tvorbu aplikací s grafickým rozhraním.

![image](https://github.com/user-attachments/assets/9829eb62-1b4d-4bd3-b87b-1a55c5fc1f18) 

(obrázek z wikipedia.org)

V roce 1996 Hejlsberg opustil Borland a připojil se k Microsoftu. Jedním z jeho prvních úspěchů byl programovací jazyk J++ a [Windows Foundation Classes](https://en.wikipedia.org/wiki/Visual_J%2B%2B#The_WFC)

Nejvýznamnější částí jeho kariéry bylo působení ve společnosti Microsoft, kde vedl vývoj C#, jazyka určeného pro platformu .NET, který dnes patří mezi nejpoužívanější programovací jazyky na světě. Kromě toho vytvořil TypeScript, který přidává typovou kontrolu k JavaScriptu a je dnes široce používán v moderním webovém vývoji. 
